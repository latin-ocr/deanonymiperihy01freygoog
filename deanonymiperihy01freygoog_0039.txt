..- 36-

ἐποίησεν ὸιίὠνιον. Concedendum quidem est eius antithesis
somnam non tam astrictam esse quam illarum de quibus modo
egimus3 verum dubitari non potest quin terna membra per
oppositionem inter se comparentur. Alterum exemplum 17, 3
exstat. Ibi Ilias cum Odyssea comparatur. Illam anonymus
plenam motu et actione 6886 dicit, cum haec plus sermonum
habeat. Cuius rei causam tertio antithesis membro adfert.
Iliadem enim ab Homero adhuc vigente, hanc a sene scriptam
esse contendit. Neque vero hoc loco concinna antithesis
structura exstat, cum secundo membro prioris partis tertium
posterioris, secundum posterioris tertio prioris respondeat.
Verum tantum abest ut hac structura minus concinna laedamur,
ut ea quippe quae varietatem adferat delectemur.

‘Haec habui quae de sententia antithesium plenis
enuntiationibus expressarum dicerem3 pauca etiam quae ad
formam externam pertinent addenda sunt. Poterit enim quis
quaerere, num etiam harum antithesium singulae partes sine
ulla particula iuter se opponantur. Hac autem ratione, quod
quidem viderim, auctor libelli usus est, ut tribus locis (9, 7;
28, 6; 36, 22) posteriori parti καί particulam praeponeret,
cum in priore nulla ei responderet3 semel (37, 19) δἀὖ parti-
culae ante posteriorem sent-entiam positae sunt, semel (21, 7)
δὲ. Maior autem 11618, ut e natura rerum est, initio prioris
partis μὲν particulam exhibent, cui in posteriore δὲ respondet.
Sunt hi loci: 1,7; 15‚3; 15,5; 17,13; 24, 22; 24,23; 25, 3.;
28‚6; 56‚8; 56,13; 56, 15; 57, 4; 57, 6; 68, 4.

Altera species tertii generis figurarum sententiarum, iro—
niam dico, paucis locis invenitur. Ac primum quidem exem-
plum 7, 8 exstat. Constat Alexandrum Magnum a Timaeo
ob id laudatum esse, quod Asiam paucioribus annis supe-
ravisset quam quibus Isocrates panegyricum scripsisset. Quam
frigidam Timaei vocem scriptor ironice miram appellat aliam-
que comparationem addit, qua Lacedaemonii Isocrate imbe-
cilliores dicuntur fuisse, cum illi Messenam triginta annis
subegerint, hic orationem decem annis composuerit. Idem
Timaeus auctor alius frigidae paronomasiae est, cum dicit
Athenienses 111 Sicilia Hermarum mutilatorum poenam dedisse

