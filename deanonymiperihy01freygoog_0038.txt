—35-.

denuo illae duae phantasiae comparantur, oratoriae autem
phantasiae finem esse perculsiouem, poeticae perspicuitatem
rerum. 36, 22 de eodem Demosthene eiusque Midianae ora-
tionis paragrapho 72. agitur, quae oratio tumultuario adfectu
currat. 37, 19 primo et tertio sententiae membro natura et
ars inter se opponuntur, secundo et quarto scriptor dicit
quando utraque plurimum valeat. Illam perfectam esse cum
natura esse videatur, hanc cum occulte cum arte coniuncta
sit. 56, 8 utilia et necessaria cum inopinatis rebus compa-
rantur3 illa facilia ad parandum, inopinata semper mirabilia
dicuntur esse. 56, 13 sublimitas ceteris rebus opponitur.
His eos qui iis utantur homines cognosci dicit auctor, cum
illa ad deorum magnitudinem efferantur. Et statim alteram
antithesim addit, qua id quod sine vitiis est sublimitati
opponit3 cum illud non vituperetur, hoc dicit laudari. 57, 4
Pseudo-Longinus eum vituperat et refutat qui, ut demonstraret
oratores vitiis immunes praestantiores esse iis qui vitiis quidem
non immunes, tamen ultra mortalem condicionem evecti essent,
Colossum vitiis adfectum Polycleti doryphoro praestantiorem
esse negaverat. Magnum discrimen inter artis et naturae
opera interesse. In illis enim diligentiam, in his magnitudinem
quaeri et postulari. Eundem sententiarum tenorem porro ducens
57, 6 statuas orationi opponit. Illas quidem aliquam hominis
similitudinem, hanc autem id quod res humanas superet prae
se ferre necesse esse. Iam ad extremam ex iis.- antithesibus
venimus quarum in duabus partibus bina verba vel binae
notiones conferuntur. Est autem ea quae 68, 4 exhibetur.
Eo loco scriptor avaritiae voluptatem opponit. Illo morbo
homines humiles reddi, hunc morbum ipsum humilem esse.
Restat ut de duobus locis agamus, quibus duae antithesis
partes terna membra opposita exhibent, 15, 5 et 17,13. In
illa antithesi cum deis comparamur, et malorum portus, qui
nobis post mala peracta requietem praebeat, miseriae sempi-
ternae opponitur, eodemque modo mors sempiternae naturae
vel vitae. Quae res ut dilucidior sit, ipsa scriptoris verba
apponam: ἀλλ’ ἡμῖν μὲν δυσδαιμονοῠσιν ἀπόκειται λιμὴν κακῶν
ὁ θάνατος, τῶν θεῶν δ οὐ τὴν φύσιν, ἀλλὰ τὴν ἀτυχίαν [Ὅμηρος]
3*

