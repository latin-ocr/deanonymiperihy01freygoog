„49—

Itaque si quaeritur, unde scriptor comparationum et
allegoriarum materiam sumpserit, sententias variis rebus et
diversis modis dilucidior-es et clariores reddit· Semel tantum
(16, 8) ad Olympum nos reicit, quo loco Homericis versibus
· Homerum cum Graeco belli deo comparat. Ceteris locis com-
parationes et allegorias e natura et ex hominum vita studiisque
haurit. Velut 36‚17 procella commemoratur, 37, 15 variuS‚
16, 16 nautis secundus ventus, Tempestas fulgura et tonitru
secum ferens 2, 26 nobis occurrit, simili modo 54, 16 fulgur et
tonitru. De magno incendio auctor 24, 26 loquitur, de igne 16,18
et 52, 7. 44, 20 lucis et 31, 11 splendoris aliquam rem ob-
scurantis mentio fit.. De caelo cum scriptore ad terram descen-
dimus et fundamentum compluribus terrae partibus commune
10, 2Ο conspicimus. Etiam de antris vapores anhelantibus
anonymus 26, .5 loquitur. Saepe ad aquae 'ut ita dicam
elementum reicimur. Velut 24, 15 ad mare ducimur, et 17,
22 recessum aestus Oceani cum scriptore contemplamur. Aliis
locis de fluminibus agit. Ita 25, 10 scriptor placidum
flumen, nobis monstrat, cum torrentis imago 46, 6 nobis ante
oculos versetur. Etiam ab artificioso aquae cursu, a derivatione
fluminis 26, 10 et a portu 15, 5 imago ducitur. Animalia ma-
teriam non praebent nisi duobus lociS, 28, 22 ubi comparatione

. ex Homeri Iliade sumpta Euripides qui ex se tragicum poetam

fecerit cum leone confertur, qui cauda latera plangat et
69, 16, ubi cupiditates hominum cum bestiis e carcere missis
comparantur.

Maior autem comparationum et allegoriarum pars ab
homine eiusque vita et studiis sumitur. Et consentaneum
quidem est in libello qui de· sublimitate agit multo maiorem
numerum ab iis rebus ductum esse, quae ad hominum
animos, ad rationes quae inter eos intercedunt, ad varia

hominum studia pertinent. Itaque ut ab hominis partu ordia-
’ 111111 68, 13 procreationem liberorum et 27, 6 foetum imma-
turum et caecum, abortu elisum ac plane imperfectum, scriptor
commemorat. De infantis nutrice 66, 15 loquitur. Etiam
'arcarum quibus Pygmaeorum vel nanorum liberi includuntur
mentionem fieri supra vidimus Tum nonnulla quoque e vita

4

