-- 74—

quin alta voce quaedam recites: adeo cursim feruntur omnia
et provolvuntur.’

Iam ad extremam totius dissertationis partem transeamus
ac de compositione sententiarum agamus. Neque huius
compositionum generis multa auctor dedit praecepta, verum,
. quoniam duobus libris id iam tractaverat, pauca tantum de
eo attulit. Illa enim comparatione nobis non ignota, qua
orationem cum corpore, orationis membra cum corporis mem-
bris comparat, periodum quae dissoluta et in complures partes
dispersa sit sublimitatis nihil in se habere dicit, cum tota
periodus· sublimis fiat, 'si singula membra in unum coniun-
gantur (XL, 1). Ad quae capite XLII addit nimia orationis
brevitate - eam brevitatem dicit quae solorum membrorum
vel incisorum usu efficitur —- orationem eodem modo quo im-
modica longitudine minui. Haec fere a scriptore de sublimi
compositione sententiarum exponuntur. Neque omnino veteres
in eam rem tam penitus inquisiverunt quam in numeros ora-
tionum. Recentiores vero ,eam quaestionem accuratius trac-
taverunt, velut Ludolphus Dissenus dilucidam de structura
periodorum oratoria dissertationem scripsit et Volkmannus in
libro qui de arte rhetorica Graecorum et Romanorum agit
itemque Blassius in libro quem de eloquentia Graeca scripsit
subtiles de· ea observationes in lucem protulerunt. Quorum
imprimis scripta secutus nonnullas libri periodos elegi earum-
que structuram exanimavi, et quamquam non negari potest
Pseudo-Longinum ——ut Vahleni verbis utar— immensa oratio-
nis amplitudine se iactare solere, ut nonnumquam ipse in
periculum se inmittat, a quo dicendi artis studiosos revocare
vult, tamen hoc ei dandum est magnas illas periodos non
sine arte aedificatas esse. Quae res ut demonstretur iam
mihi liceat primam libri periodum, quae capitis primi initium
est, per partes explanare et ostendere, quam artificiose singula
membra inter se respondeant.

Atque illa quidem periodus qua scriptor exponit, cur sub-
limitatem tractandam susceperit, in duas magnas parteS, quarum
altera alteri respondet, divisa est. Prior autem, cui μὲν par-
ticula praemissa est, usque ad ἐπαινεῖν 2, 8 pertinet, posterior,

 

