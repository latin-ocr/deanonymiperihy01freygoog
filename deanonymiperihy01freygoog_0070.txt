„67-

· 39 loci opponendi suut quibus 170 syllabarum numerus effi-
citur. Ergo statuendum est auctorem brevium vocabulorum
concursum quantum potuerit vitavisse.

His expositis iam ad graviorem quaestionem transeamus
et de numeris qui in orati-one auctoris insunt agamus. Qua
in re tractanda cum totum librum in quaestionem discep-
tationemque vocare nollemuS‚ in novem priora capita inquisi-
vimus numerosque qui commemoratione digni videbantur
collegimus et ita disposuimuS, ut primo loco de iis diceremus
qui in mediis enuntiatis sunt, altero de iis quos enuntia-
tionum clausulae exhibent. Etiam in hac quaestione in-
stituenda valde iis adiuti sumus quae Birtius (l. l. p. 187) de
Democriti genere dicendi scripsit.

Ac primum quidem in mediis enuntiatis numeros da-
ctylicOS‚ quos ab auctore nobilissimos et magnitudinis efficien-
tes appellari vidimuS, his repperimus iocis: 10, 6 verbis
ἀκουόμενόν τι dipodia catalectica in duas syllabaS, cui adonius
versus nomen est, formatur. Tripodia catalectica in syllabam
duobus locis exstat: 2, 21 εἴ γε τὸ μὲν πιθανόν et 15, 3 δάκρυα
δεσμὰ πάθη, cum tripodia catalectica in duas syllabas verbis
quae 2, 28 leguntur: τὴν τοῦ ῥήτορος εὐθὺς efficiatur. Bis magna
dactylorum coacervatio nobis obvia est, 10, 7 ubi tripodiam
catalecticam in syllabam πρὸς μεγαλοφροσύνην et tetrapodiam
catalecticam in duas syllabas ἐγκαταλείπῃ τῇ διανοίᾳ reperimuS‚
et 10, 1'9, ubi post adonium πηγαὶ τινες εἰσιν tetrapodia acata-
lectica auditur: τῆς ὑψηγορίας γονιμώταται. Tetrapodiam autem
catalecticam in syllabam 10, 17 nobis videmur legere: τὴν ἐπὶ
τῷ θαυμαζομένῳ. Quin etiam 27, 20 pentapodia ab auctore
ficta est: ὄγκου καὶ μεγαληγορίας καὶ ἀγῶνος. Cui loeo adda-
mus 16, 7, ubi spondei pede dactylico interrumpuntur: αὐτῷ
τὴν τῶν Ἑλλήνων ἐπέχει.

Multo autem pluribus locis auctoris oratio iambicos pedes
continet. Quamquam ipse Pseudo-Longinus de eo numero non
loquitur, tamen puto ex eo quod in fine capitis XL, postquam
locum Euripideum laudavit, de numero non nimis festinante
dicit, posse concludi eum praetulisse ea metra iambica quae

certis locis spondeum pro iambo exhibent. In enumeratione
ὃ*

