’11

-9-

ipsa magnitudine animi et de sublimitate orationis agunt et
quomodo in talem animi statum pervenire possimus ostendunt.
Quas si quis examinaverit, aliquam magnitudinem ex iis elu-
cere solumque eum qui magno animo sit talia scribere posse
certe concedet. Id autem auctor vere magnum esse dicit
(10, 10) quod, quo diutius consideretur, eo difficilius atque
adeo omnino non ex animo dimitti possit3 eius memoriam
indelebilem et pertinacem esse; illam esse veram sublimitatem

quae et semper et omnibus probetur. Quae sententiae quam- η

quam primo loco de sublimitate orationis dictae sunt, nihil
tamen impedit quominus etiam ad animi magnitudinem refe-
rantur.

Quantopere autem animi nostri sublimibus magnisque
rebus et sententiis delectentur et efferantur et quantum gau-·
dium ex iis capiant, pulchris verbis ab anonymo exponitur.
Cum negari non possit —- ita fere ratiocinatur (55, 7) ——
esse scriptores qui diligentia in multis rebus neglecta magna
consecuti sint et magni aestimentur, eos id spectavisse dicit
naturam, quae nos humilia et ignobilia animalia esse noluerit,
mentibus nostris invictum omnis magnitudinis studium inse-
visse. Neque igitur universum mundum homini sufficere,
verum saepe eius mentem extra mundi terminos egredi. Ne-
minem si quis omnem vitam circumspiciat fugere posse nos
ad magna natos esse. Admirationem nostram non parvis
rebuS, sed magnis commoveri. Quam cb rem non parva
flumina quamvis pellucida sint et utilia, sed Nilum, Istrum,
Rhenum, ante omnia Oceanum admirabilia nobis videri3 mi-
nusque mentem nostram parva flamma a nobis accensa quam
aeternis caeli sideribus concitari aut Aetnae crateribUS, ex
quibus rupes et integri colles eiciantur et interdum flumina
ignis terrigenae profluant. Itaque, quod ad sublimitatem
attineat, primum omnes illos viros quamquam vitiis immunes
non fuerint tamen omnem modum humanum excessisse, deinde
aliis rebus humanam naturam eorum qui iis utantur facile
ostendi, cum qui sublimitati studeant ad deorum magnitu-
dinem efferantur, denique cum immunitas vitiorum a vitu—
peratione libera sit, magnitudine admirationem effici. Neque

