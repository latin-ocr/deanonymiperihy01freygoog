’4

De metaphoris quae praeter verborum delectum mul-
tum ad orationem sublimem reddendam valent Pseudo-
Longinus capite 32 agit3 quarum usum certis praeceptis non
circumscribit, sed multitudinem earum aliter quam Caecilius

'adfectui permittit nec tales metaphorarum medelas vel

emollitiones ut ὡσπερεί, οἱονεί alias, quibus nonnulli rhetores
audaciam metaphorarum excusent, valde commendat, quam-
quam eas non prorsus abicit. Cum auctor saepe adfectibus
obsequatur, saepe multae metaphorae uno loco inveniuntur
exuberantque apud eum, ut, quamquam cum Theodoro παρέν-
θυρσον vituperat quam animi commotionem inanem et alieno
tempore concitatam atque immoderatam dicit esse, tamen
interdum in illud ipsum vitium currere videatur. Fortasse
etiam his et similibus Theodorus praeivit cum eoque Pseudo-
Longinus contra Atticistas stetit. In enumerandis autem
metaphoris ita progrediemur, ut primo loco eas adferamus
quae. sine medelis positae sunt, tum eas addamus quibuscum
auctor audaciae leniendae causa tales formulas ut οἱονεί,
ὡσπερεί alias coniunxit. In illis autem duobus generibus
inter metaphoras quae in verbis aut in substantivis aut in
adjectivis aut in adverbiis sunt distinguemus, Sed antequam
metaphorarum index adferatur, id etiam moneatur nos non
in ea opinione esse, ut metaphoras plene et absolute nobis
videamur enumeravisse. Saepe enim difficile est ad diiudicandum
utrum translatum vocabulum a cotidiano ‚loquendi usu ita
acceptum sit, ut translatio non etiam sentiatur, an metaphorae
vim servaverit.

Index metaphorarum.

Α. metaphorae quarum audacia nullis medelis mitigata est;
Ι. metaphorae quae in verbis sunt:

2, 18 ταῖς ἑαυτῶν περιέβαλον εὐκλείαις τὸν αἰῶνα 1); 3, 8
τὰ φυσικὰ ἔργα κατασκελετευὸμενα; 6, 7 ὀλισθαίνουσι δ’ εἰς τοῦτο

 

1) Hic locuS, qui a viris doctis varie temptatus est, mihi quidem non
videtur explicatione egere. Nam περιέβαλον eodem sensu intellegendum
est quo Plutarchus dicit περιβάλλειν ἱμάτια. τοῖς τραχήλοις vel AeschyluS‚

