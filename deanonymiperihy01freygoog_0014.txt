,11—

verborum quae Hesiodus de fructuosa contentione fecit, cer-
tamen de principatu omnibus viribus ingreditur quod inter
Platonem et Homerum fuisse ipse dicit (26, 15).

Gravissima vero et consideratione dignissima sunt quae
auctor praeterea de imitatione magnorum scriptorum dicit.
Monet nos (27, 1) ut inter scribendum animo fingamus, quo-
modo Homerum aut Platonem aut Demosthenem aut Thucy· .
didem ea quae scribamus expressuros fuisse putemus, Maiori
utilitati eam considerationem fore qua interrogaturi simus
quo animo Homerus Demosthenes alii, si adessent, nostra
verba audituri essent. Ad summam vero absolutionem et
perfectionem nos venturos esse, si cogitaturi simus, quo animo
posteri ea quae prodiderimus lecturi sint.

Quibus praeceptis non modo subtilem, qui se ipse noverit,
verum etiam sublimem animum ostendi equidem non dubito
contendere. Itaque huius partis dissertationis finem iam iis
faciam ut dicam sublimitatis interpretem animum ad veram
magnitudinem provexisse praeceptaque quae primo loco de
sublimitate dederit, ipsum optime secutum esse.

ΙΙ.

Proximum sublimitatis fontem Pseudo-Longinus vehe-
mentem atque incitatum adfectum esse dicit. Sunt qui putent
eum fontem in eo libello de quo agimus omnino non tra-
ctatum esse, sed auctorem alio libro in eam rem inquisivisse.
Quibus equidem assentiri non possum, sed Vahleni indices
marginales quos in editione posuit secutus eius capitis ini-
tium quidem cum duobus Parisini foliis amissum, reliquam
vero partem conservatam esse put0. Quod caput tres partes
videtur continuisse, unam de diversis adfectus generibus, al-
teram de imitatione magnorum virorum, tertiam de phantasia.

Ac primae quidem partis sententiis quae etiam restant
duo adfectuum genera inter se opponuntur, cum de Cicero-
-niana latitudine et de magnitudine Demosthenica et cui
quaeque loco apta sit agatur. Cum autem haec secundum
scriptorem ad vim rebus addendam et auditorem obstupefa-
ciendum accommodata sit, Ciceronianae latitudini locus est

