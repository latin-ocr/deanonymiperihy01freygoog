‘ae

-37„-

in primis propter Hermocratem, Hermonis filium, cuius genus
ad Hermam violatum referatur. Ad quae scriptor per iro-
niam dicit se mirari, cur Timaeus non scripserit Dionysium
a Dione et Heraclide tyrannide privatum esse quia Δία et
Herculem violavisset (7, 17). Tertio loco (58, 11), de quo
iam egimUS, Isocratem vituperat, quod panegyrici initio dixerit
tantam eloquentiae vim esse ut magna minuere, parva augere,
de priscis rebus novo, de novis prisco modo dicere posset.
Ibi ironice ex eo quaerit, cum Lacedaemonios ab Athenien-
sibus beneficio quo Graeciam affecerint superari demonstraturus
sit, num etiam Lacedaemoniorum et Atheniensium res immutare
velit. Unus locus restat, quo ironia non in tota sententia,
sed in uno vocabulo est (30, 17). Scriptor de poeticae phan-
tasiae visionibus loquitur, quas sua aetate saepe ab oratori-
bus in orationes transferri dicit, ut tamquam tragici poetae
furias videant. Quos ironice egregios viros appellat, cum
dicit οὐδὲ ἐκεῖνο μαθεῖν οἱ γενναῖοι δύνανται ὅτι ὁ λέγων Ὀρέ-
στης “μὲθ·ες · μί’ οὖσα τῶν ἐμῶν Ἐρινύων μέσον μ’ ὀχμάζεις, ὡς βάλῃς
ἐς τάρταρον’---φαντάζεται ταῦθ’ ὅτι μαίνεται.

IV.

Meminimus scriptorem in partitione libelli quartam subli-
mitatis fontem elocutionem dignam atque eius partes verborum
delectum et orationem translatam dixisse. Itaque iam de
verborum delectu agendum est. Totam autem vocabulo-
rum copiam ita perlustravimus, ut primum de omnibus lexicon
Passovii consuleremus, tum Stephani thesaurum evolveremus
atque ea vocabula quorum usus secundum Passovium non
frequens esse videbatur, denuo examinaremuS‚ postremum
haec in certum ordinem redigeremUS, quem iam lectoribus
proposituri sumus, Ceterum nos non fugit quae talibus
quaestionibus colliguntur ea non prorsus certa esse nec
posse impugnari, cum nondum omnia omnium scriptorum
vocabula excussa sint; neque enim e. g. Philo in lexicis plene
adhibitus est neque Philodemus omnino, J am antequam ad
rem accedamUS‚ pauca etiam ad vocabulorum indicem ex-
plicandum nobis dicenda erunt. Primo loco ea vocabula

